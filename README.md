# Üniversite Rehberi

Bu proje ile, üniversiteye giriş aşamasındaki öğrencilere bölüm seçerken merak ettikleri soruların cevaplarının sunulması hedeflenmiştir. 

## Neden bu proje?
Üniversite ve bölüm tercihi, her üniversite adayının karşılaştığı bir gerçek. Bu aşamada verilecek karar öğrencinin geleceğini belirleyecek. Bu noktada velilerin ve öğrencilerin kafasında onlarca soru oluşuyor ve bu sorulara internette gezerek cevaplar bulunmaya çalışılıyor. Üniversitenin web sayfasından tutun da, Facebook gruplarına kadar olan her yerde bilgi kırıntıları aranıyor. İşte bu proje bu sahaya ışık tutmayı hedefliyor.

## Davet
Proje fikrimiz, bilgisayar mühendisliği, yazılım mühendisliği, eğitim bilimleri, rehberlik vb bir çok bölümün desteği ile birlikte hayat bulabilecektir. Bu nedenle, projeye destek olabilecek herkesi davet ediyoruz!

Bu projede görev almak isteyenleri harika bir eğitim, araştırma, öğrenme ve kod yazma süreci bekliyor olacak !

Proje **uzun soluklu** bir proje olacak. Kısa vadede destek veremeyebilirsiniz veya uzun vadede vereceğiniz destekte kesintiler olabilir. Hiç sorun değil. Biz burada **topluluk** olmanın avantajını kullanacağız. Destek vermek isteyenlerin çoğunluğunun dahi işi olsa diğerleri projenin ilerlemesi için çalışacaktır.

## Kazan - Kazan (Win-Win)
Anahtar kelimemiz Kazan-Kazan. Bu proje ile "Yeni yazılım teknolojilerini öğrenip bir problemi çözeceğiz" Projeye katkı vermek için o konuyu bilmemeniz sorun olmayacak. O teknolojiyi kullanan, bilen veya ödev sonucu öğrenmiş olan kişi bunu diğerlerine (veya ilgilenenlere) Discord üzerinden anlatarak onlara öğretecek. Ayrıca, yeterince kaynak derleyip ders notu da oluşturacak.

Bu proje ile HTML, CSS, LESS, SASS, JavaScript, Bootstrap, Bulma, UIKit, Semantic-UI, jQuery, JSON, Ajax, GULP, VUE.JS, Laravel vb. teknolojileri öğrenecek, birbirimize öğretecek ve uygulayacağız.

## Projede Yer Alacakların Kazançları

Öğrenci arkadaşlarımıza projenin katkısının şu şekilde olmasını bekliyoruz:

- Projeye aktif katılım sağlayarak GitHub profillerini **yeşillendirecekler**
- Yeni şeyler öğrenip bunu uygulayacaklar
- Uygulamayanlar ise, yeni şeylerin projede nerelerde nasıl kullanıldığını görecekler
- **Takım** çalışmasının nasıl yapıldığını uygulayarak öğrenecekler
- Trello, Discord, GitHub vb yeni araçlarla tanışacak ve kullanacaklar
- İş bulma süreçlerinde, bu projeye verdikleri katkı ve tecrübeyi CV (özgeçmiş)'lerinde sunabilecekler


## Projede Yapılacaklar
- Proje dosyası hazırlanacak
- Projede kullanılacak teknolojilere karar verilecek
- Bu teknolojiler için araştırma ve öğrenme süreçleri devreye girecek
- İlgili teknolojiyi araştırma/öğrenme görevi verilen arkadaşımız bu süreçteki deneyimlerini ve öğrendiklerini Discord üzerinden bizlerle paylaşacak. Yani bizlerin de bu teknolojileri kullanabilmesi için bizleri eğitecek
- GitHub'daki proje sayfasında bu eğitimlerin de notlarına yer verilecek
- Teknoloji öğrenimi faslının bitmesi ile proje yazımına geçilecek
- Tabi bu arada paydaş analizleri yapılacak
- Projede yer alması faydalı olacak kimselere ulaşılıp davet edilecek ve fikirlerinden faydalanılacak
- Uygun periyotlarla Discord toplantıları düzenlenip üyeler sürekli bilgilendirilecek



